# Тестване по двойки

Разработваме уеб приложение и искаме да го тестваме различни условия. Имаме безброй различни фактори, които могат да имат влияние върху нашето приложение и няма как да ги тестваме всичките. Затова първото нещо, което трябва да направим, е да определим кои елементи от средата имат най-голямо върху нашето приложение и да оставим само най-съществените разновидности на тези елементи. Решаваме, че върху нашето уеб приложение влияят три основни фактора:

1. Браузър (Б) с разновидности Firefox, Chrome, Edge, Safari, Opera
2. Операционна Система (О) с разновидности Windows, Ubuntu, MacOS, Android, iOS
3. Връзка (В) с разновидности Много Слаба, Слаба, Средна, Силна, Много Силна

Ако искаме да тестваме всички комбинации на тези променливи трябва да създадем 5 x 5 x 5 = 125 теста. Това ще отнеме много време и ресурси. Приемлив компромис е тестването на всички двойки, при което множеството от тестове трябва да съдържа всички възможни двойки на всичките променливи. Например Firefox трябва да се тества с всички операционни системи, Слаба връзка трябва да се тества с всички браузъри и т.н. По този начин пак постигаме добро тестово покритие и намаляваме броят тестове от 125 на 25.

|               | Браузър | Операционна Система | Връзка      |
| ------------- | ------- | ------------------- | ----------- |
| Тests Case 1  | Firefox | Windows             | Много Слаба |
| Тests Case 2  | Firefox | Ubuntu              | Слаба       |
| Тests Case 3  | Firefox | MacOS               | Средна      |
| Тests Case 4  | Firefox | Android             | Силна       |
| Тests Case 5  | Firefox | iOS                 | Много Силна |
| Тests Case 6  | Chrome  | Windows             | Слаба       |
| Тests Case 7  | Chrome  | Ubuntu              | Средна      |
| Тests Case 8  | Chrome  | MacOS               | Силна       |
| Тests Case 9  | Chrome  | Android             | Много Силна |
| Тests Case 10 | Chrome  | iOS                 | Много Слаба |
| Тests Case 11 | Edge    | Windows             | Средна      |
| Тests Case 12 | Edge    | Ubuntu              | Силна       |
| Тests Case 13 | Edge    | MacOS               | Много Силна |
| Тests Case 14 | Edge    | Android             | Много Слаба |
| Тests Case 15 | Edge    | iOS                 | Слаба       |
| Тests Case 16 | Safari  | Windows             | Силна       |
| Тests Case 17 | Safari  | Ubuntu              | Много Силна |
| Тests Case 18 | Safari  | MacOS               | Много Слаба |
| Тests Case 19 | Safari  | Android             | Слаба       |
| Тests Case 20 | Safari  | iOS                 | Средна      |
| Тests Case 21 | Opera   | Windows             | Много Силна |
| Тests Case 22 | Opera   | Ubuntu              | Много Слаба |
| Тests Case 23 | Opera   | MacOS               | Слаба       |
| Тests Case 24 | Opera   | Android             | Средна      |
| Тests Case 25 | Opera   | iOS                 | Силна       |

Определянето на сценарии, с които да се постигне тестване на всички двойки, може да е сложно, най-вече ако имаме много променливи. Затова има [онлайн инструменти](https://pairwise.teremokgames.com/), които да генерират тези сценарии вместо нас.

## Задание

Вземете вашата дипломна работа и помислете в какви различни среди можете да тествате. Изберете 5-те най-важни елемента на средата и изберете поне по 4 разновидности на всеки елемент. Създайте таблица, в която да покажете как ще се тества системата по двойки.
